V tomto dokumentu naleznete informace o tom, jaké informace o Vás zpracováváme my, spolek KohoVolit.eu, IČO: 22841890, se sídlem Vinice 347, Plasy, zapsaný ve spolkovém rejstříku vedeném u Krajského soudu v Plzni, spisová značka: L 5397, jako správce osobních údajů. Dozvíte se také, za jakými účely zpracováváme Vaše osobní údaje a z jakých zdrojů tyto údaje získáváme. V poslední části uvádíme, jaká máte práva při zpracování Vašich osobních údajů a jak je můžete uplatnit.

## Jaké osobní údaje zpracováváme a za jakými účely?

**Základní verze Volební kalkulačky nepoužívá cookies ani nesbírá žádná data** o Vás. Pokud tak kalkulačku využijete anonymně, nejsou sbírány žádné osobní údaje.

Pokud si ve Volební kalkulačce vytvoříte **uživatelský profil**, budou uloženy následující osobní údaje:

- e-mailová adresa,
- jméno a příjmení (dobrovolný údaj),
- adresa trvalého bydliště (dobrovolný údaj), 
- údaje o Vašich odpovědích a odvozených preferencích.

Tyto osobní údaje budeme zpracovávat pro splnění smlouvy, konkrétně pro vedení uživatelského profilu s Vámi, a to do okamžiku zrušení Vašeho uživatelského profilu. Údaje o Vašich odpovědích a odvozených preferencích budeme současně zpracovávat na základě Vašeho souhlasu jako výjimky pro zpracování zvláštní kategorie údajů.

V případě přihlášení přes profil na **Facebooku, Googlu a Twitteru** se uloží následující osobní údaje:

- jméno,
- profilová fotografie,
- adresa trvalého bydliště (dobrovolný údaj).

Tyto osobní údaje budeme zpracovávat pro splnění smlouvy, konkrétně pro umožnění přihlášení přes profil u třetích stran, a to do okamžiku zrušení Vašeho uživatelského profilu.

V případě **sdílení Vašich odpovědí** budeme dále sdělovat údaje o Vašich odpovědích a odvozených preferencích. Tyto údaje budeme zpracovávat na základě Vašeho souhlasu, a to za účelem sdílení Vašich odpovědí, po dobu 1 měsíce od provedení sdílení.

V případě udělení souhlasu pro **příležitostné zasílání propagačních sdělení** uložíme Vaši e-mailovou adresu a budeme ji zpracovávat pro tyto účely. Dozvíte se tak například o spuštění Volební kalkulačky pro nadcházející volby. Souhlas je možno kdykoliv zrušit a na uvedených kontaktech nebo přímo v zaslaném e-mailu. Osobní údaje zpracováváme do odvolání Vašeho souhlasu. 

## Z jakých zdrojů osobní údaje získáváme?

Osobní údaje, které zpracováváme, pocházejí především od Vás samotných, a to z Vašeho používání webu Volební kalkulačky a vyplňování údajů.

Další osobní údaje získáváme v rámci naší činnosti, přičemž se jedná zejména o odvozené údaje z Vámi poskytnutých údajů, zejména údaje o Vaší předpokládané volební preferenci a shodě s preferencemi vybraného kandidáta.

Další osobní údaje můžeme získávat od třetích osob, například při přihlašování do Volební kalkulačky přes služby třetích osob. 

## Jaká máte práva při zpracování osobních údajů?

Stejně jako my máme svá práva a povinnosti při zpracování Vašich osobních údajů, máte také Vy při zpracování vašich osobních údajů určitá práva uvedená v následujících odstavcích. Všechna tato práva, stejně jako dotazy či stížnosti, můžete uplatnit na e-mailové adrese info@kohovolit.eu. Váš požadavek vyřídíme vždy co nejdříve, nejpozději však do jednoho měsíce. Tuto lhůtu můžeme ve výjimečných případech prodloužit zejména z důvodu složitosti Vašeho požadavku o další dva měsíce, o čemž bychom Vás informovali.

V souvislosti se zpracováním Vašich osobních údajů Vám konkrétně náleží následující práva:

1. Právo odvolat souhlas

  Máte právo kdykoli odvolat souhlas se zpracováním osobních údajů. Toto můžete učinit odesláním e-mailu na naši adresu. Odvolání souhlasu však nemá vliv na oprávněnost zpracování před udělením takového souhlasu.

2. Právo na přístup

  Máte právo získat od nás potvrzení, zda zpracováváme Vaše osobní údaje či nikoli.
  
  Pokud Vaše osobní údaje zpracováváme, máte současně právo požadovat přístup k informacím o účelu a rozsahu zpracování, příjemcích údajů, době zpracování, právu na opravu, výmaz, omezení zpracování a podání námitky proti zpracování, právu podat stížnost u dozorového úřadu a o zdrojích osobních údajů (tyto informace již jsou uvedeny v tomto dokumentu). 
  
  Stejně tak nás můžete požádat o kopii zpracovávaných osobních údajů. První kopii poskytujeme bezplatně, další již mohou být zpoplatněny. Rozsah poskytnutých údajů může být omezen tak, aby nedošlo k zásahu do práv a svobod jiných osob. 

3. Právo na opravu

  Máte právo požadovat od nás opravu nepřesných osobních údajů, které se Vás týkají. Podle účelu zpracování můžete mít také právo na doplnění neúplných osobních údajů, a to i poskytnutím dodatečného prohlášení.

4. Právo na výmaz

  Máte právo požadovat výmaz Vašich osobních údajů, a to v případech, kdy:  
  Vaše osobní údaje již nepotřebujeme pro účely, pro které byly získány či zpracovávány;  
  odvoláte souhlas, na základě kterého byly osobní údaje zpracovány, a neexistuje žádný další důvod pro jejich zpracování;
  vznesete námitku proti zpracování a neexistují další převažující důvody pro zpracování, popř. vznesete námitku proti zpracování za účelem přímého marketingu;
  osobní údaje jsou zpracovávány v rozporu s právními předpisy.

  Toto právo však nemůžete uplatnit v případě, kdy je zpracování potřebné pro splnění našich právních povinností či nám svěřených úkolů ve veřejném zájmu nebo pro určení, výkon či obhajobu právních nároků.

5. Právo na omezení zpracování

  Máte právo požadovat omezení zpracování Vašich osobních údajů, a to v případech, kdy:  
  popíráte přesnost Vašich osobních údajů; v takovém případě můžete požadovat omezení zpracování do doby ověření přesnosti osobních údajů;  
  zpracování je v rozporu s právními předpisy a místo výmazu budete požadovat omezení zpracování osobních údajů;  
  Vaše osobní údaje již nepotřebujeme pro účely, pro které byly získány či zpracovávány, avšak Vy je požadujete pro určení, výkon nebo obhajobu právních nároků;  
  vznesli jste námitku proti zpracování osobních údajů; v takovém případě můžete požadovat omezení zpracování do doby ověření, zda naše oprávněné zájmy převažují.
  
6. Právo na přenositelnost
  
  Máte právo získat kopii Vašich osobních údajů, které zpracováváme automatizovaně na základě Vašeho souhlasu nebo pro splnění smlouvy. Tyto údaje předáme v běžně používaném a strojově čitelném formátu Vám či Vámi určenému správci, pokud to je technicky proveditelné. Rozsah poskytnutých údajů může být omezen tak, aby nedošlo k zásahu do práv a svobod jiných osob.  

7. Právo vznést námitku proti zpracování

  Máte právo vznést námitku proti zpracování Vašich osobních údajů, které zpracováváme na základě našeho oprávněného zájmu. Vaše údaje přestaneme zpracovávat, pokud neexistují další převažující důvody pro zpracování či pokud není zpracování potřebné pro určení, výkon nebo obhajobu právních nároků, popř. pokud vznesete námitku proti zpracování za účelem přímého marketingu.

8. Právo podat stížnost

  Vedle možnosti uplatnění práv uvedené výše také můžete podat stížnost u příslušného dozorového úřadu, kterým je Úřadu pro ochranu osobních údajů sídlící na adrese Pplk. Sochora 27, 170 00 Praha 7. 
